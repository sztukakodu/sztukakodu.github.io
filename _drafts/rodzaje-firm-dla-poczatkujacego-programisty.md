---
layout: post
title:  Rodzaje Firm Dla Programisty - Jaką Wybrać? (Moje 10 lat doświadczenia)
description: Jeśli stoisz przed wyborem kolejnego miejsca, skorzytaj z mojego doświadczenia i sprawdź, która firma może być najlepsza dla Ciebie.
image: '/images/cowybrac.jpg'
tags: [programista, kariera]
---


W lutym 2012 roku zrobiłem wielki krok.

Zdobyłem pierwszą pracę jako programista.

10 lat później, w 2022 roku miałem możliwość pracy aż w 7 miejscach!

Każde było trochę inne, każde miało swoje wady i zalety.

Jeśli stoisz przed wyborem kolejnego miejsca, skorzytaj z mojego doświadczenia i sprawdź, która firma może być najlepsza dla Ciebie.


# Firma Produktowa tworząca oprogramowanie dla lokalnych odbiorców

Moje pierwsze miejsce pracy w Javie. Nauczyłem się tam podstaw programowania, najważniejszych zasad, wzorców projektowych, współpracy w zespole.
Tworzyliśmy oprogramowanie dla polskich Banków Spółdzielczych. Czas płynął spokojnie, mogliśmy nauczyć się wszystkiego, co potrzebowaliśmy by wykonywać swoją pracę, firma dawała stabilność i wynagrodzenie na czas ;).

Praca raczej w ustalonym wcześniej stosie technologicznym, małe możliwości dodawania "zabawek" (bibliotek, narzędzi), po pewnym czasie tempo rozwoju mocno zmalało.

### Plusy:
1. Możliwość nauki podstaw programowania w swoim tempie.
2. Brak stresu związanego z codzienną pracą.
3. Łatwa możliwość łączenia pracy z życiem prywatnym.

### Minusy:
1. Po pewnym czasie wolniejsze tempo rozwoju, korzystanie ze stałego zestawu narzędzi.
2. Różnorodność problemów do rozwiązania zaczęła z czasem maleć.
3. Stabilny zespół i zestaw problemów - bez możliwości zobaczenia innej perspektywy.

### Na co uważać?
Brak styczności z nowocześniejszymi technologiami, może utrudnić Ci poszukiwanie kolejnego miejsca pracy. Spędzaj czas po godzinach douczając się z interesujących Cię tematów by ułatwić poszukiwania nowej firmy.


# Software House z klientami z zagranicy

Drugie miejsce pracy. Duża firma, pierwszy Open Space w życiu. Firmowe hackathony, talki, wymiana wiedzy. Ludzie pracujący w różnorodnych technologiach, możliwość poznania całkiem innych perspektyw. Praca z różnorodnymi klientami, możliwość wyjazdów na wizyty w biurach klientów końcowych za granicą.
Korzystanie z języka angielskiego, poznanie różnych architektur projektów i problemów w zależności od systemu.

### Plusy:
1. Możliwość pracy w różnorodnych projektach.
2. Dynamicznie zmieniający się zespół z którym pracujesz (w zależności od klienta, do projektu przypisywane są różne osoby z firmy).
3. Swobodna wymiana wiedzy wewnątrz organizacji.
4. Możliwość wizyt w biurach klientów za granicą.

### Minusy:
1. Często nie masz wpływu, do jakiego projektu trafisz - jesteś umieszczany tam, gdzie jest obecnie zapotrzebowanie.
2. Czasami informacje o wyjazdach pojawiają się z bardzo krótkim wyprzedzeniem.
3. Ograniczone możliwości ubiegania się o podwyżkę - firma zarabia głównie na marży między ceną klienta, a twoim wynagrodzeniem. Firma skaluje się poprzez "sprzedawanie" większej liczby ludzi do kolejnych projektów. Stąd Twoje potencjalne wynagrodzenie ma z góry narzucony limit.

### Na co uważać?
Pracując w takim miejscu masz możliwość szybkiego podszkolenia się z różnorodnych tematów. Pamiętaj, by w sytuacji, gdy rynek oferuje Ci lepsze warunki zatrudnienia nie bać się zmiany pracy na lepszą.

# Startup z finansowaniem zagranicznych inwestorów

Moje kolejne miejsce pracy. Polski oddział, amerykańska kultura. Świetna energia, miejsce pełne zaangażowanych ludzi z pasją.
Chęć zmiany status quo w danym obszarze. Wielki wróg do pokonania. Wszyscy dążą do jednego celu. Wzrostu firmy i rozwoju produktu.

Praca jak rollercoaster. Ciągle coś się dzieje, ciągle są nowe pomysły, szybko wdrażane i sprawdzane. Energia innych osób napędza pozostałych do działania.

Możliwość nauczenia się OGROMU rzeczy, w maksymalnie krótkim czasie.

### Plusy:
1. Praca z zaangażowanymi, ambitnymi ludźmi.
2. Jasno określony, wspólny cel, dla całej firmy.
3. Możliwość nauki ogromu wiedzy w szybkim tempie.

### Minusy:
1. Częsta presja dowożenia kolejnych rzeczy na czas.
2. Praca dużej części zespołu po godzinach.
3. Stresujący wpływ dyżurów i awarii na produkcji.

### Na co uważać?
Praca może być dla Ciebie bardzo wyczerpująca. Uczysz się bardzo dużo, ale też odpowiednim kosztem. Zadbaj o czas wolny i naucz się asertywności, a w takiej firmie możesz rozwijać się w wyjątkowym tempie.


# 100% Zdalna Firma Konsultingowa (z płaską strukturą)

Po pracy w dynamicznym (😉) startupie, przyszedł czas na firmę w 100% zdalną (jeszcze zanim to było modne), świadczącą usługi dla klientów z zagranicy.

Trochę jak Software House, ale z tą różnicą, że każdy pracownik miał większą autonomię, firmą składała się w ok. 90% z programistów i można było mieć większą swobodę decydowania o tym w jakich projektach i w jaki sposób bierze się udział.

W moim czasie w firmie było ok. 50% osób i panowała tzw. "płaska struktura". Firma mocno wspierała projekty Open Source, można było udzielać się na konferencjach i pisać ciekawy wpisy na blogu.

Największy minus - brak większego wspólnego celu. Członkowie firmy w zależności od projektu zbierali się w zespołu w ramach których razem współpracowali, ale firma jako całość nie dążyła do jakiejś wspólnej misji. Stąd brak było poczucia między pracownikami wspólnego celu.

### Plusy:
1. Duża autonomia pracy, możliwość pracy z różnymi technologiami.
2. Praca w 100% zdalna, bez sztywnych godzin pracy.
3. Częściowa możliwość decydowania o projektach, w których bierze się udział.
4. Super spotkania integracyjne każdego miesiąca w różnych miejscach Polski połączone z ciekawymi aktywnościami (jak wspólne wyjście w góry, czy przedstawienie w Teatrze Muzycznym).

### Minusy:
1. Praca dla zewnętrznych klientów. Jesteś zależny od rodzaju projektu, typu klienta. Zdarzało się, że zamiast robić ciekawe, corowe projekty, robiło się jakieś poboczne projekciki o małym znaczeniu, co nie budowało motywacji do pracy.
2. Częściowa możliwość decydowania o projektach, w których bierze się udział. 😉 Jeśli przez dłuższy czas nie ma dla Ciebie projektu "idealnego",  "musisz" dołączyć do czegoś innego. Czasami "wypisanie" się z takiego projektu, może nie być takie łatwe - przecież musisz zarabiać dla firmy.
3. Ponownie (jak w innym Software House) - zarobki firmy pochodzą z marży ze "sprzedanych" programistów. Firma ma ograniczone możliwości skalowania, a Ty możliwości awansowania i zdobywania nowych doświadczeń.

### Na co uważać?
Jeśli trafiasz do projektów, które Ci nie odpowiadają, nie bój się mówić o tym głośno. Lepiej dla obu stron, byś był zadowolony z pracy, niż gdybyś musiał odejść po krótkim czasie.

# Polski Startup z niedużym działem IT

Miałem też okazję pracować w ciekawym polskim projekcie, w fazie startupu z niedużym działem IT. Praca trochę nawiązywała do Startupu, z którym miałem do czynienia wcześniej.

Znowu duży wpływ na produkcję, wrzucanie zmian nawet kilka razy dziennie, możliwość zobaczenia realnego wpływu swojej zmiany na działanie aplikacji używanej przez użytkowników każdego z dnia.

Z drugiej strony - dział IT był nieduży. Raptem kilka-kilkanaście osób. System nie rozwijał się w takim tempie, jak moje wcześniejsze doświadczenie i po pewnym czasie, ponownie... zaczęło brakować ciekawych wyzwań.

Skala problemu też nie była na tyle skomplikowana, by dawała poczucie satysfakcji z rozwiązywania nieznanych wcześniej problemów.

### Plusy:
1. Rozwijanie polskiego produktu dostępnego w formie SaaS.
2. Możliwość wrzucania i obserwowania swoich zmian na produkcji.
3. Przyjazna, rodzinna atmosfera z dążeniem do wspólnego celu.

### Minusy:
1. Wolniejszy rozwój niż w przypadku startupu budowanego na rynek globalny.
2. Nieduży zespół IT, co rodziło problem braku możliwości nauki od bardziej doświadczonych osób.
3. Po pewnym czasie, brak ciekawych wyzwań programistycznych.

### Na co uważać?
Jeśli wyzwania, przed którymi stoi projekt nie są dla Ciebie wystarczająco ciekawe, nie bój się o tym powiedzieć. Może uda się znaleźć ciekawe obszary do eksplorowania. A jeśli nie, będziesz mógł z czystym sumieniem zakomunikować swoje odejście.


# Korporacja z oddziałami i klientami na całym świecie

Kolejne miejsce pracy. Kolejne, ciekawe doświadczenia.

Z jednej strony - poczucie dołączenia do świetnie zorganizowanej firmy. Z super procesem onboardingowym, ustalonymi sposobami działania, bogatą komunikacją, czy dostępem do ogromnej rzeszy ludzi i specjalistów.

Z drugiej - ilość procesów i bezwładność firmy sprawiają, że jako pojedynczy programista, wiesz jak nieduży masz wpływ na działalność całej korporacji.

W takim miejscu możesz nauczyć się bardzo dużo o tym, jak działają duże firmy, ale możesz też wpaść w pułapkę rozwiązywania ciągle tych samych problemów i spędzania dużej ilości czasu na utrzymaniu obecnie działających już projektów.

Z drugiej strony - w tak dużej organizacji, zawsze masz możliwość zmiany zespołu, departamentu czy nawet kraju, w którym pracujesz - bez potrzeby rekrutowania się w inne miejsce.

Możesz spokojnie spędzić kilka-kilkanaście lat, co jak czas zmieniając swoją rolę i stanowisko.

Plusem jest to, że wiele dróg i ścieżek jest z góry opisanych odpowiednimi procesami i wiesz, którą drogą masz podążać by osiągnąć swój wymarzony cel.

### Plusy:
1. Jesteś członkiem dużej korporacji, w której możesz dużo nauczyć się o działaniu tego typu firm.
2. Masz dostęp do specjalistów różnych dziedzin, od których możesz czerpać wiedzę w ramach godzin pracy.
3. Masz szeroką ścieżkę kariery, a w ciągu wielu lat pracy możesz zajmować różne role i stanowiska rozwijając się jako inżynier i jako człowiek.

### Minusy:
1. Jesteś małym trybikiem w wielkiej maszynie. Może upłynąć dużo czasu zanim zaczniesz zauważać swój wpływ na efekty firmy.
2. Procesy, które mają być pomocą dla funkcjonowania firmy, mogą często dawać Ci poczucie spowalniania Twojej produktywności. Z wielu decyji, bibliotek, narzędzi musisz się tłumaczyć i uzyskiwać zgodę w długich procesach.
3. Jeśli źle trafisz, możesz spędzić miesiące w projektach utrzymaniowych, mało rozwijających Twoje umiejętności i nie pomagających Ci w poszukiwaniu kolejnego miejsca pracy.

### Na co uważać?
Nie utknij w nierozwijających projektach lub pod nielubianym menadżerem. Przy tak sporej organizacji masz duże możliwości zmiany swojej roli i projektu. Zwracaj uwagę na czym spędasz czas. Korporacje znane są z przeprowadzania i organizowania nadmiernej liczby spotkań.


# Podsumowanie

TBD

