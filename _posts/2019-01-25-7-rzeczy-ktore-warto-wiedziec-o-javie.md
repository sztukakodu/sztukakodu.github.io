---
layout: post
title: 7 rzeczy, które warto wiedzieć o Javie
description: 
image: https://dummyimage.com/1500x1000/fff/aaa
tags: []
---

Java jest językiem programowania ogólnego zastosowania. Do jej największych zalet należą niezależność od platformy, automatyczne zarządzanie pamięcią, nieskomplikowana składnia i wsparcie dla wielowątkowości. Obecnie uważana jest za jeden z najpopularniejszych języków programowania na świecie. Co jeszcze warto o niej wiedzieć?

## 1. Została stworzona w 1995 roku w firmie Sun Microsystems
Pierwsza wersja języka Java została opublikowana w 1995 roku. Za jej głównego twórcę i architekta uważa się Jamesa Goslinga. Powstała w wyniku niezadowolenia z języka C++. Gosling stworzyć język prostszy, stabilniejszy i lepiej wspierający programowanie sieciowe. Co więcej, Java została stworzona jako w pełni obiektowy język programowania. Obecnie za platformę Java odpowiada firma Oracle, która w 2010 roku przejęła Sun Microsystems. W tym samym roku, jej główny twórca James Gosling, rozstał się z firmą Oracle. Mimo to prace nad językiem nie ustały i po dotychczasowym około 3-letnim cyklu wydawniczym, obecnie nowe wersje języka wychodzą co pół roku. Ostatni raz miało to miejsce we wrześniu 2018, gdy została ogłoszona Java w wersji 11.
## 2. Jest zainstalowana na 15 (!) miliardach urządzeń na świecie.
Przez wiele lat podczas instalacji Javy na własny komputer Oracle prezentował informację o tym, że aż 3 miliardy urządzeń korzysta z Javy. Obecnie firma szacuję te liczbę na niebywałe 15 miliardów! Architektura języka, niski próg wejścia, niezależność od platformy sprawiły, że popularność Javy nieustannie rośnie. Ogromnym motorem napędowym było też szerokie zastosowanie Javy w mobilnym systemie operacyjnym Android, tworzonym przez firmę Google. Aplikacje tworzone na tę platformę pisane są właśnie w Javie, lub językach pochodnych.
## 3. Składnia przypomina C i C++
Gosling projektując Javę oparł składnię języka na popularnych i dobrze znanych C i C++. Liczył, że dzięki temu adopcja Javy będzie o wiele szybsza. Gosling usunął z Javy skomplikowane wskaźniki, ręczne zarządzanie pamięcią i wprowadził wirtualną maszynę Javy, dzięki której uruchamianie Javy jest niezależne od platformy (Windows, Linux, macOS, etc).
## 4. Jest najpopularniejszych językiem programowania na świecie według indeksu TIOBE
W publikowanym co miesiąc indeksie najpopularniejszych języków programowania TIOBE Java znajduje się w ścisłej czołówce. Przez wiele lat zajmowała pierwszą pozycję i nie inaczej jest w listopadzie 2018 roku, gdy króluje na liście.
## 5. Jest najbardziej pożądaną specjalizacją wśród ofert pracy dla programistów w Polsce
Według raportu NoFluffJobs programiści Javy mogą liczyć na najlepsze zarobki, wynoszące nawet 15 tysięcy złotych miesięcznie. Zapotrzebowanie na wykwalifikowanych specjalistów nadal nie maleje i najlepiej o pracę w dużym mieście.
## 6. Ma bardzo bogaty zestaw narzędzi
Duża popularność Javy wynika również między innymi z bardzo bogatego zestawu narzędzi i zewnętrznych bibliotek dostępnych na tę platformę. Dzięki szerokiemu zastosowaniu w biznesie, przez wiele lat Java doczekała się szeregu świetnych narzędzi wspomagających wytwarzanie, utrzymywanie i debugowanie aplikacji. Wyszukiwarka bibliotek mvnrepository.com wskazuje na niemal 13 milionów pozycji w swoim indeksie. Java posiada też wiele darmowych jak i płatnych narzędzi służących do tworzenia kodu, monitorowania i profilowania aplikacji. Bogactwo narzędzi zdecydowanie sprzyja decyzjom biznesowym o skorzystaniu z tej technologii.
## 7. Nadal warto się jej uczyć w 2018 roku
Mimo stosunkowo wielu lat na karku i złej sławie z przeszłości tworzenie aplikacji w Javie jest nadal wielką przyjemnością w 2018 roku. Społeczność nieustannie rozwija język, który ewoluuje z każdym rokiem. Takie projekty jak Spring, Akka czy RxJava sprawiają, że kodowanie w Javie jest nadal bardzo przyjemne. Co więcej, Java może być świetną podstawą do nauki kolejnych języków, jak między innymi Scala, Kotlin czy Closure Clojure. Java jest obecna we wszystkich największych firmach na świecie, można ją uruchamiać w architekturze server-less i korzystać z dobrodziejstw programowania reaktywnego. Ogromne wsparcie narzędzi sprawia, że w wielu przypadkach tworzenie oprogramowania w Javie jest jak składanie większej budowli z gotowych już komponentów. Społeczność zgromadzona wokół języka nadal go rozwija i dba o rozwiązywanie nowych ciekawych problemów.
# Podsumowanie
Gdy w 1995 roku James Gosling opublikował pierwszą wersję Javy, nie mógł przypuszczać, że ta zdobędzie tak wielką popularność na całym świecie. Dziś po 23 latach jest to jeden z najbardziej pożądanych języków przez właścicieli firm i programistów. Warto się nim zainteresować, gdyż jeszcze wiele lat oprogramowanie będzie tworzyć się w tym języku.
