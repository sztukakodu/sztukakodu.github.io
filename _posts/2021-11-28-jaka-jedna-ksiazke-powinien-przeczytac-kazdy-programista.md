---
layout:	post
title: Jaką jedną książkę powinien przeczytać każdy programista?
description: Jakiś czas temu zadałem na moim Instagramie do Was pytanie o to jaką książkę powinien przeczytać każdy programista. Odpowiedzi były na tyle ciekawe, że postanowiłem zebrać je w formie wpisu.
image: /images/polecane-ksiazki.jpg
tags: [książki, kariera, rozwój]
---

Jakiś czas temu zadałem na [moim Instagramie](https://instagram.com/sztukakodu) do Was pytanie o to jaką książkę powinien przeczytać każdy programista. Odpowiedzi były na tyle ciekawe, że postanowiłem zebrać je w formie wpisu.

Oczywiście listy książek, które warto przeczytać pojawiają się w wielu formach.

Ta jest o tyle nietypowa, że prosiłem o podanie tylko 1 pozycji.

Nie traktuj jej więc jak pełnoprawnej listy, którą wystarczą przejść by rozwijać się jako Java Developer, a raczej jako inspirację do tego by sięgnąć po coś ekstra.


### Designing Data Intensive Applications, Martin Kleppmann


<img src="https://strony.sztukakodu.pl/wp-content/uploads/2021/11/ddia-229x300.png" class="alignright 
size-medium wp-image-4975" />

Książką, którą zaproponowałem ja. Ciągle jestem w trakcie czytania, bo nie jest to lekka lektura, ale to co ją wyróżnia to napakowanie informacjami, brak zbędnego wodolejstwa i logiczne rozwijanie narracji. Z każdą kolejną stroną i rozdziałem ma się wrażenie, że jedno bezpośrednio wynika z drugiego.

Pozycja szczególnie dla backend developerów, którzy chcą dużo lepiej zrozumieć jak działają bazy danych, systemy rozproszone i z jakimi wyzwaniami ale też rozwiązaniami się wiążą.

Jedną z najważniejszych lekcji z książki jest słowo **kompromiss**. Nie ma idealnych rozwiązań. Są lepsze i gorsze, ale to, o czym warto wiedzieć to z jakimi konsekwencjami się wiążą i co dają nam w zamian.

Jeśli chcesz pracować z systemami przetwarzającymi dane o większej skali, to zdecydowanie jest to pozycja do przeczytania.

### Czysty Kod, Robert C. "Uncle Bob" Martin

<img src="https://strony.sztukakodu.pl/wp-content/uploads/2021/11/czystykod-210x300.jpg"  />

Książką, którą chyba nieszczególnie trzeba przedstawiać. Pojawiła się w odpowiedziach najwięcej razy, od lat okupuje listę bestsellerów księgarni informatycznych.

Sam przeczytałem ją na początku mojej drogi i była dla mnie dużym objawieniem.
Nauczyłem się z niej jak pisać lepszy kod, dlaczego jest to ważne i jak można refaktorować duże fragmenty kodu.

Zdecydowanie obowiązkowa lektura na początku drogi każdego Java Developera.


### The Missing Readme, Riccommini, Ryaboy

<img src="https://strony.sztukakodu.pl/wp-content/uploads/2021/11/missing-readme-199x300.png"  />

Książka z 2021 roku będąca przewodnikiem dla osób zaczynających pracę w środowisku programistycznych, opowiadająca o rzeczach, których nie nauczą Cię na studiach.

Sam książki nie czytałem, ale patrząc na spis treści wygląda jak pozycja naprawdę warta poświęcenia swego czasu.

Porusza takie tematy jak: jak się uczyć, jak pracować z kodem, jak zarządzać zależnościami, jak testować, jak podchodzić do _code review_, jak wdrażać zmiany na produkcję, jak pracować z architekturą, czy jak rozwijać swoją karierę.


### Deep Work, Cal Newport

<img src="https://strony.sztukakodu.pl/wp-content/uploads/2021/11/deepwork-191x300.jpg"  />

Konieczność skupienia się podczas pracy twórczej jest nieodzownym elementem życia programisty. Z każdym rokiem przybywa nam bodźców, które od tego skupienia nas odrywają.

W powrocie do pracy głębokiej może pomóc Ci lektura książka Deep Worka Cala Newporta. Całość będzie wymagać przestawienia kilku Twoich nawyków, ale efekt końcowy na pewno warty jest wysiłku.

Zdecydowanie polecam.


### Zawód Programista, Maciej Aniserowicz

<img src="https://strony.sztukakodu.pl/wp-content/uploads/2021/11/zawod-211x300.jpg"  />

Tej pozycji sam nie czytałem, ale pojawiła się jako propozycja w mojej ankiecie.

Jeśli chcesz więc zobaczyć co o pracy programisty pisze polski autor - to warto do niej zajrzeć.


### Patterns Principles and Practices of Domain-Driven Design, Scott Millett

<img src="https://strony.sztukakodu.pl/wp-content/uploads/2021/11/pppofddd-300x300.jpg"  />

Pozycja zaproponowana przez [Mateusza Nowaka](https://www.instagram.com/zycienakodach.pl/) z bloga zycienakodach.pl.

Jak twierdzi Mateusz - po przeczytaniu tej książki Twój kod nigdy nie będzie taki sam.

Brzmi jak przepis na sukces. 

Sam nie czytałem, więc dodaję do mojej listy lektur.


### Pragmatyczny Programista, Hunt, Thomas

<img src="https://strony.sztukakodu.pl/wp-content/uploads/2021/11/pragprog-210x300.jpg"  />

Jak napisał przy tej odpowiedzi [Mariusz Gil](https://www.instagram.com/mariuszgil_dev/) - pozycja konieczna do przeczytania co najmniej dwa razy przez każdego programistę.
Ponadczasowe zasady i rady dotyczące rzemiosła programistycznego to z pewnością coś, co warto sobie odświeżyć.
Czytanie tej książki z pewnością pomoże Ci "naostrzyć swoją piłę".


### Mit Przedsiębiorczości, Michael Gerber

<img src="https://strony.sztukakodu.pl/wp-content/uploads/2021/11/mitp-202x300.jpg"  />

Każdy programista powinien zrozumieć jak działa biznes. Ważne, by nie zamknąć się w swojej programistycznej bańce i umieć czasem spojrzeć nieco szerzej.
W tym celu zdecydowanie pomoże książka Mit Przedsiębiorczości zaproponowana przez [Radka Maziarkę](https://www.instagram.com/radekmaziarka_pl/).


### Kto zabrał mój ser?, Spencer Johnson

<img src="https://strony.sztukakodu.pl/wp-content/uploads/2021/11/ktozabralmojser-189x300.jpg"  />

Tytuł, który najbardziej zaskoczył mnie na liście :)
„Niesamowity sposób radzenia sobie ze zmianami w pracy i życiu”, opublikowany 8 września 1998 r., to bestsellerowa, przełomowa i motywacyjna bajka biznesowa autorstwa Spencera Johnsona.

Niech sam opis z Google wystarczy za rekomendację. Kilka osób polecało :)

Sam nie czytałem.


### Effective Java, Joshua Bloch

<img src="https://strony.sztukakodu.pl/wp-content/uploads/2021/11/effective-230x300.jpg"  />

Klasyka z biblioteki Javowca. Chociaż część z rad tej nieśmiertelnej książki jest mocno dyskutowana w Internecie, tak nie można odmówić jej tego, że jest to jedna z ważniejszych lektur początkującego programisty Java. 

Jeśli więc jeszcze jej nie czytałeś, czas nadrobić zaległości.

### Sprawny programista, John Sonmez

<img src="https://strony.sztukakodu.pl/wp-content/uploads/2021/11/sprawny-210x300.jpg"  />

Kolejna coachingowa-poradnikowa pozycja o rozwoju swojej kariery jako programista. Tym razem z za wielkiej wody.
Sam czytałem, pozycja wartościowa, na pewno można jej poświęcić kilka wieczorów i wyciągnąć najbardziej wartościowe elementy dla siebie.
Zaproponował [Maciej Szymczyk](https://www.instagram.com/maciej_szymczyk/) z bloga WiadroDanych.pl

### Zen and the Art of Motorcycle Maintenance, Robert Pirsig

<img src="https://strony.sztukakodu.pl/wp-content/uploads/2021/11/zenandart-199x300.jpg"  />

Pozycja o podkradanym serze była nietypowa i tak samo jest chyba z tym tytułem.

Jak wskazuje opis - książka w ogóle nie jest o motocyklach, ani o tym jak o nie dbać :) To kolejna metafora radzenia sobie ze zmianami w życiu i biznesie.

Pozycja zaproponowana przez [Michała Taszyckiego](https://www.instagram.com/mehowte/).

### Podsumowanie

Przyznasz, że było to dość nietypowa, ale mam nadzieję, że dzięki temu, ciekawa lista.
Może to dobra okazja by uzupełnić swoją bibliotekę o kilka pozycji.

A Ty? Jaką książkę dodałbyś do tej listy?

Zostaw swoją odpowiedź w komentarzu :)

